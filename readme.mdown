![Mollie](https://www.mollie.nl/files/Mollie-Logo-Style-Small.png)

# Magento plugin voor [betalingen via Mollie](https://www.mollie.nl/betaaldiensten/). #

## Installatie [![Build Status](https://travis-ci.org/mollie/Magento.png)](https://travis-ci.org/mollie/Magento) ##
* Download de laatste versie van de module via de [Releases-pagina](https://github.com/mollie/Magento/releases).
* Kopieer alles in de mappen `app` en `lib` naar de mappen `app` en `lib` van uw Magento installatie.
* Ga in het menu naar _Systeem_ en selecteer _Beheer Cache_ vervolgens klikt u op het knopje _Verwijder Magento cache_.
* Klik dan in het menu onder _Systeem_ op _Configuratie_ aan de linkerkant klikt u op _Betaalmethodes_.
* Klik op het Mollie logo om de betaalmethodes in te stellen.
* Mocht u een 404 (pagina niet gevonden) melding zien, log dan uit en weer in.
* Vul uw _API-key_ in en sla de gegevens vervolgens op.
* Kopieer de _webhook_ zoals weergegeven in de Magento admin naar de [profielpagina](https://www.mollie.nl/beheer/account/profielen/) in de Mollie-beheeromgeving.

# Ondersteunde betaalmethodes #
### iDEAL ###
Met iDEAL kunt u vertrouwd, veilig en gemakkelijk uw online aankopen afrekenen. iDEAL is het systeem dat u direct koppelt aan uw internetbankierprogramma bij een online aankoop.
Via [Mollie](https://www.mollie.nl/) is iDEAL gemakkelijk aan te sluiten zonder de gebruikelijke technische en administratieve rompslomp. Mollie geeft u op ieder moment toegang tot uw transactieoverzichten en andere statistieken. Tevens is het mogelijk per e-mail of SMS een notificatie te ontvangen bij elke gelukte betaling. [Mollie](https://www.mollie.nl/) is hierdoor dus een perfecte partner op het gebied van iDEAL en is het dan ook niet verbazingwekkend dat [Mollie](https://www.mollie.nl/) ondertussen op meer dan 20.000 websites iDEAL-betalingen mag verzorgen.

### Creditcard ###
Creditcard is vrijwel de bekendste methode voor het ontvangen van betalingen met wereldwijde dekking. Doordat we onder andere de bekende merken Mastercard en Visa ondersteunen, zorgt dit direct voor veel potentiële kopers.

### Mister Cash ###
Mister Cash maakt gebruik van een fysieke kaart die gekoppeld is aan tegoed op een Belgische bankrekening. Betalingen via Mister Cash zijn gegarandeerd en lijkt daarmee sterk op iDEAL in Nederland. Daarom is het uitermate geschikt voor uw webwinkel.

### PayPal ###
PayPal is wereldwijd een zeer populaire betaalmethode. In enkele klikken kunt u betalingen ontvangen via een bankoverschrijving, creditcard of het PayPal-saldo.

### paysafecard ###
paysafecard is de populairste prepaidcard voor online betalingen die veel door ouders voor hun kinderen wordt gekocht.

# Veel gestelde vragen #

**Ik heb meerdere _Store Views_, maar ik wil per _Store View_ andere instellingen**

Dat is mogelijk. Ga naar de instellingenpagina van de plugin, en kies linksboven in bij ’Current Configuration Scope’ de _store view_ waarvoor u andere instellingen wilt gebruiken.

Maak de instelling die u wilt en schakel het _Use Website_ vakje uit. U kunt per _Store View_ bijvoorbeeld een ander websiteprofiel kiezen.

**Ik heb alles ingesteld, maar de module verschijnt niet bij het afrekenen.**

Controleert u alstublieft of de module ingeschakeld is, én of uw bestelling in Euro's. Via iDEAL kunnen alleen orders in Euro's afgerekend worden. De standaardinstelling van Magento is USD ($). U kunt dit aanpassen via de admin.

**Moet ik ook een return- en / of webhook-URL instellen?**

Het is niet nodig een return- en / of webhook-URL in te stellen, de module stelt dit automatisch in.

**De module is niet zichtbaar in de admin van Magento**

Verwijdert u eerst alle caches van Magento via het knopje _Verwijder Magento cache_ op _Systeem_, _Beheer cache_. Wanneer u vervolgens opnieuw inlogt ziet u bij _Systeem_, _Configuratie_, _Betaalmethoden_ een tab _Mollie Betalingen_.

**Ik heb een probleem met deze module.**

Neemt u alstublieft contact op met info@mollie.nl voor ondersteuning.

# Licentie #
[BSD (Berkeley Software Distribution) License](http://www.opensource.org/licenses/bsd-license.php).
Copyright (c) 2013, Mollie B.V.

# Ondersteuning #
Contact: [www.mollie.nl](https://www.mollie.nl) — info@mollie.nl — +31 20-612 88 55

+ [Meer informatie over iDEAL via Mollie](https://www.mollie.nl/betaaldiensten/ideal/)
+ [Meer informatie over Creditcard via Mollie](https://www.mollie.nl/betaaldiensten/creditcard/)
+ [Meer informatie over Mister Cash via Mollie](https://www.mollie.nl/betaaldiensten/mistercash/)
+ [Meer informatie over Overboeking via Mollie](https://www.mollie.nl/betaaldiensten/overboeking/)
+ [Meer informatie over Bitcoin via Mollie](https://www.mollie.nl/betaaldiensten/Bitcoin/)
+ [Meer informatie over PayPal via Mollie](https://www.mollie.nl/betaaldiensten/paypal/)
+ [Meer informatie over paysafecard via Mollie](https://www.mollie.nl/betaaldiensten/paysafecard/)
+ [Meer informatie over SOFORT Banking via Mollie](https://www.mollie.nl/betaaldiensten/sofort/)

![Powered By Mollie](https://www.mollie.nl/images/badge-betaling-medium.png)
